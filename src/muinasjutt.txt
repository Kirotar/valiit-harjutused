Ennemuiste olnud karu, hunt ja rebane kolmekesi väga suured sõbrad. Nad käinud alati seltsis ja rääkinud üksteise asjad kõik ära väga sõbralikult.
Noh hea küll, ühel päeval tulnud teised jälle ühte kohta metsas kokku. Hunt ja karu teretanud teineteist lahkesti nagu enne, aga rebane jäänud eemale seisma, pole ühtigi teiste juurde tulnud. Hunt küsima: „Kuule, vaderike, mis sul täna on ometigi, et sa enam meie juurde ei tule?“